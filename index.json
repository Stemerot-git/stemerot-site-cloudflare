[{
    "title": "Είναι τελικά η Μουσική η αριθμητική των ήχων;",
    "url": "http://stemerot.com/posts/science/music-and-math/",
    "summary": "Μπορούν τα μαθηματικά να εξηγήσουν άραγε την μουσική; Είναι η μουσική μία εξίσωση μαθηματικών;",
    "description": "Μπορούν τα μαθηματικά να εξηγήσουν άραγε την μουσική; Είναι η μουσική μία εξίσωση μαθηματικών;",
    "category": "posts",
    "content": "Έχετε παρατηρήσει ποτέ την αρμονία της μουσικής; Πώς νότες και συγχορδίες μοιάζουν να είναι τέλεια φτιαγμένες και συντονισμένες, σαν κομμάτια παζλ, ώστε να σχηματίζουν όμορφες μελωδίες, και πως ίσως κάποιες άλλες δεν είναι τόσο εύηχες στα αφτιά μας; Ή ακόμα έχετε παρατηρήσει, πως κάποιες μοιάζουν πιο χαρούμενες και κάποιες πιο θλιμμένες;\nΊσως οι παραπάνω προτάσεις σας είναι γνώριμες, ή μπορεί και να έχετε συνδυάσει υποσυνείδητα μια θλιβερή μελωδία με μια συναισθηματικά έντονη ταινία.\nΈχετε αναρωτηθεί, όμως, πού αλλού στη φύση συμβαίνει αυτό; Θα σας βοηθήσω λίγο\u0026hellip; Στα μαθηματικά! Ναι, δεν σας γελούν τα μάτια σας, διαβάζετε σωστά.\nΠώς συνδέονται όμως; Θα μπορούσαμε να χρησιμοποιήσουμε μαθηματικά για να περιγράψουμε την μουσική; Ή θα μπορούσαμε να πούμε πως η μουσική είναι μαθηματικά;\nΉδη από τα αρχαία χρόνια, πολλοί μαθηματικοί και φιλόσοφοι προσπάθησαν να καταλάβουν και να εξηγήσουν αυτή την ομοιότητα και τη σύνδεση μεταξύ αυτών των δύο τεχνών. Ένας από αυτούς ήταν ο Πυθαγόρας.\nΑς πάρουμε όμως τα πράγματα από την αρχή. Η δυτική κυρίως μουσική αποτελείται από τις 7 γνωστές σε όλους μας νότες, τοποθετημένες σε μια κλίμακα.\nΟι περισσότερες μελωδίες που ξέρουμε είναι φτιαγμένες λόγω αυτού του “σετ” νοτών.\nΈχουμε πολλές αναφορές στην αρχαία ιστορία για ένα σύστημα ταξινόμησης νοτών.\nΑναφορές που ξεκινούν από τη Μεσοποταμία και φτάνουν ως την Κίνα. Και, όπως οι αναφορές ήρθαν σε εμάς, έφτασαν και στον Πυθαγόρα τον 6ο αιώνα π.Χ., την εποχή που στην αρχαία Ελλάδα κυριαρχούσαν τα έγχορδα μουσικά όργανα.\nΟ Πυθαγόρας μελέτησε τη μουσική και ανακάλυψε ότι η αρμονία στις νότες προκύπτει από απλές αριθμητικές αναλογίες. Ειδικότερα, διαπίστωσε ότι εάν τα μήκη δύο χορδών έχουν αναλογίες με μικρούς ακέραιους αριθμούς, οι ήχοι που προκύπτουν είναι εύηχοι.\nΜια κλίμακα είναι μια συλλογή από νότες που συνήθως ταξινομούνται με βάση τη συχνότητα ή τον τόνο.\nΓια παράδειγμα, εάν οι χορδές έχουν μήκη 40 cm και 20 cm, δηλαδή, αναλογία 2:1, προκύπτει μια οκτάβα. Όταν το μήκος της χορδής μειώνεται στο μισό, ο ήχος που παράγεται είναι μια οκτάβα υψηλότερος.\nΌταν το μήκος μιας χορδής είναι τα 2/3 του αρχικού μήκους, η αναλογία είναι 3:2 και έτσι προκύπτει μια τέλεια πέμπτη. Και στις δύο περιπτώσεις, θα έχουμε έναν πολύ ευχάριστο ήχο αν παίζουμε τα έγχορδα ταυτόχρονα.\nΑν και ο Πυθαγόρας δεν μπορούσε τότε να υπολογίσει την συχνότητα, ήταν εκείνος που κωδικοποίησε μαθηματικά την κλίμακα, ώστε σύγχρονοι να υπολογίσουν πια ότι η συχνότητα f της νότας σε μια κλίμακα οκτάβας δίνεται από τη σχέση: $$ f_n= f_0 * 2^{n/12} $$\nΌπου \\(f_n\\) είναι η συχνότητα της νιοστής νότας, \\(f_0\\) η συχνότητα της αρχικής νότας και n ο αριθμός των ημιτονίων από την αρχική νότα. Όταν δύο συχνότητες απέχουν μια οκτάβα, λέμε ότι είναι η ίδια νότα.\nΈτσι, κάθε φορά που διπλασιάζουμε ή μειώνουμε στο μισό μια συχνότητα, την ονομάζουμε την ίδια νότα.\nΓια παράδειγμα, οι συχνότητες των 220Hz, 440Hz, 880Hz αντιστοιχούν στη νότα που ονομάζουμε Λα (A).\nΟ Πυθαγόρας, όμως, δεν σταμάτησε εκεί\u0026hellip; Παρατήρησε πως, εκτός από την οκτάβα, η επόμενη αρμονική κατάσταση μιας χορδής που δονείται – δηλαδή, το επόμενο «καθαρό» διάστημα, το πιο εύκολο για το αφτί να συντονιστεί – είναι μια πέμπτη.\nΈτσι, δημιούργησε το Πυθαγόρειο κούρδισμα ή \u0026ldquo;Pythagorean tuning\u0026rdquo;, έναν συντονισμό στον οποίο όλα τα κουρδίσματα καθορίζονται επιλέγοντας μια ακολουθία από πέμπτες που βρίσκονται με αναλογία 3:2.\nΜια Πυθαγόρεια κλίμακα λοιπόν, είναι οποιαδήποτε κλίμακα που μπορεί να κατασκευαστεί μόνο από τέλειες πέμπτες και οκτάβες.\nΑυτή η κλίμακα χρησιμοποιήθηκε ευρέως στην αρχαία ελληνική μουσική και έθεσε τις βάσεις για τη σύγχρονη μουσική θεωρία.\nΠαρόλο που η Πυθαγόρεια κλίμακα ήταν θεμελιώδης, οι μουσικοί και οι θεωρητικοί της μουσικής διαπίστωσαν ότι μπορούσαν να δημιουργηθούν επιπλέον νότες μέσω διαφορετικών μαθηματικών αναλογιών.\nΈνας από τους πρώτους που προχώρησαν πέρα από τον Πυθαγόρα ήταν ο Πτολεμαίος, ο οποίος εισήγαγε την Πτολεμαϊκή κλίμακα χρησιμοποιώντας την αναλογία 5:4 για να ορίσει τη μεγάλη τρίτη, ένα διάστημα που ήταν πιο αρμονικό για τους ακροατές.\nImage available (URL) Εκτός από τον Πυθαγόρα, ο Ευκλείδης μελέτησε τη μουσική γεωμετρία. Ο αλγόριθμος του Ευκλείδη υπολογίζει τον μέγιστο κοινό διαιρέτη δύο αριθμών, α και β, όπου α\u0026gt;β. Πρώτα διαιρούμε τον α με τον β, παίρνουμε το υπόλοιπο και το ονομάζουμε γ. Μετά διαιρούμε το β με το γ, παίρνουμε το υπόλοιπο αυτής της διαίρεσης και το ονομάζουμε δ. Αν συνεχίσουμε αυτή τη διαδικασία, στο τέλος το υπόλοιπο θα είναι 0. Το τελευταίο μη μηδενικό υπόλοιπο είναι ο μέγιστος κοινός διαιρέτης των αρχικών αριθμών.\nΑυτή η ιδιότητα δεν είναι μόνο χρήσιμη για τη δημιουργία ρυθμών στη μουσική, αλλά και για την κατανόηση της σχέσης των μουσικών διαστημάτων. Για παράδειγμα, αν εφαρμόσουμε τον αλγόριθμο του Ευκλείδη στην οκτάβα (αναλογία 2:1) και στην πέμπτη (αναλογία 3:2), μπορούμε να υπολογίσουμε την κατανομή των διαστημάτων σε μια μουσική κλίμακα. Αυτό οδηγεί στη διαίρεση της οκτάβας σε 12 ημιτόνια, όπου κάθε πέμπτη αντιστοιχεί περίπου σε 7 ημιτόνια και κάθε τέταρτη σε 5 ημιτόνια. Έτσι, ο Ευκλείδης, χωρίς να το γνωρίζει, μας έδωσε ένα εργαλείο για την κατανόηση του μουσικού συστήματος όπως το γνωρίζουμε σήμερα.\nΩστόσο, η μουσική θεωρία δεν είναι απόλυτη. Διαφορετικοί πολιτισμοί έχουν υιοθετήσει διαφορετικά μουσικά συστήματα, με αναλογίες και κλίμακες που μπορεί να διαφέρουν από τις δυτικές. Για παράδειγμα, η ινδική μουσική χρησιμοποιεί αναλογίες όπως 7:4 ή 11:8, δημιουργώντας διαφορετικά ηχοχρώματα που μπορεί να ακούγονται «ξένα» σε ένα δυτικό ακροατήριο.\nΤελευταίος, για αυτό το άρθρο, αλλά εξίσου σημαντικός, είναι ο αγαπημένος σε όλους μας Fourier. Ενώ ο Ευκλείδης μας βοηθά στην κατανομή των χτυπημάτων και στη διαίρεση των μουσικών διαστημάτων, ο Fourier μας επιτρέπει να αναλύουμε τις ηχητικές κυματομορφές και να τις διασπάμε σε επιμέρους συχνότητες.\nΣτη μουσική, οι νότες δεν είναι απλοί τόνοι, αλλά αποτελούνται από θεμελιώδεις συχνότητες, όπως μας έδειξε παραπάνω ο Πυθαγόρας. Ο μετασχηματισμός Fourier μας βοηθά να αναλύσουμε αυτές τις συχνότητες και να κατανοήσουμε γιατί ένας ήχος έχει συγκεκριμένο χρώμα. Για παράδειγμα, το ίδιο μουσικό διάστημα μπορεί να έχει διαφορετική ηχητική ποιότητα αν παιχτεί σε ένα πιάνο, ένα βιολί ή ένα σαξόφωνο λόγω των διαφορετικών αρμονικών συνιστωσών.\nΚαι πώς το κάνει αυτό; Μετατρέποντας σύνθετους μουσικούς τόνους από το πεδίο του χρόνου στο πεδίο της συχνότητας. Ο μετασχηματισμός Fourier επιτρέπει την αποδόμηση των ήχων στις συχνότητες που τους συνθέτουν, αποκαλύπτοντας τις μοναδικές αρμονικές δομές που συμβάλλουν στη χαρακτηριστική χροιά διαφορετικών μουσικών οργάνων.\nΓια να καταλάβουμε πώς λειτουργεί όμως όλο αυτό, αξίζει να ρίξουμε μια ματιά στην μαθηματική εξήγηση πίσω από τις λέξεις.\nΟ μετασχηματισμός Fourier μας λέει πως κάθε πολύπλοκο ηχητικό κύμα μπορεί να εκφραστεί ως άθροισμα αρμονικών συνιστωσών:\n$$ f(t) =\\sum_{n=1}^{\\infty}A_n sin(n\\omega_0t+\\phi_n) $$\nόπου \\(A_n\\)​ είναι το πλάτος κάθε αρμονικής συνιστώσας, \\(n\\omega_0\\) είναι η συχνότητα της n-οστής αρμονικής και \\(ϕ_n\\)​ είναι η φάση της. Από αυτήν την εξίσωση καταλαβαίνουμε πως όντως κάθε νότα δεν είναι μια μεμονωμένη οντότητα, αλλά αποτελείται από τη συχνότητα και τις αρμονικές της, και έτσι καθορίζεται το ηχόχρωμα των οργάνων.\nΟ συνεχής μετασχηματισμός Fourier ενός σήματος \\( f(t) \\) χρησιμοποιείται όταν αναλύουμε αναλογικά μουσικά σήματα, όπως για παράδειγμα ο ήχος ενός βιολιού στον αέρα, και ορίζεται ως: $$ F(\\omega) = \\int_{-\\infty}^{\\infty} f(t) e^{-i \\omega t} dt $$ όπου:\n- \\( f(t) \\) είναι η συνάρτηση χρόνου (π.χ., το σήμα ενός ήχου), - \\( \\omega \\) είναι η γωνιακή συχνότητα, \\( \\omega = 2\\pi f \\), - \\( e^{-i \\omega t} \\) είναι μια κυματομορφή με συχνότητα \\( \\omega \\), - Το αποτέλεσμα \\( F(\\omega) \\) είναι η ένταση της συχνότητας \\( \\omega \\) που περιέχεται στο σήμα. Στη σύγχρονη ψηφιακή μουσική και στην επεξεργασία του ήχου, χρησιμοποιούμε την διακριτή εκδοχή του μετασχηματισμού που εφαρμόζεται σε πεπερασμένα σύνολα δεδομένων, όπως για παράδειγμα μια ψηφιακή ηχογράφηση.\nΟ διακριτός μετασχηματισμός Fourier (DFT) δίνεται από τη σχέση:\n$$ X_k = \\sum_{n=0}^{N-1} x_n e^{-i 2\\pi k n / N} $$\nόπου:\n- \\( x_n \\) είναι τα δείγματα του σήματος, - \\( N \\) είναι ο συνολικός αριθμός δειγμάτων, - \\( k \\) είναι ο δείκτης συχνότητας. Και κάπως έτσι έρχεται η μαγεία: ο Fourier μας δίνει ένα εργαλείο, ένα φακό ας πούμε, για να δούμε τον ήχο με τη γλώσσα των μαθηματικών. Για εμάς πλέον, ένα μουσικό σήμα αναλύεται σε ημιτονοειδή κύματα. Αυτό πρακτικά σημαίνει πως οποιοσδήποτε σύνθετος ήχος μπορεί να αναπαρασταθεί ως άθροισμα απλούστερων ημιτονοειδών κυμάτων, το καθένα με τη δική του συχνότητα, πλάτος και φάση.\nΑν μια νότα έχει θεμελιώδη συχνότητα \\( f_0 \\), οι αρμονικές της βρίσκονται στα πολλαπλάσια αυτής της συχνότητας, όπως \\( 2f_0, 3f_0, \\dots \\)​. Αυτές οι αρμονικές είναι ουσιαστικές για το ηχόχρωμα της νότας, δηλαδή την ποιότητα ή το χρώμα του ήχου που την καθιστά μοναδική. Με τη μετατροπή του σήματος από τον χρόνο στον χώρο των συχνοτήτων, ο μετασχηματισμός Fourier μας επιτρέπει να δούμε τα διάφορα συστατικά συχνότητας που συνθέτουν τον ήχο, παρέχοντας πολύτιμες πληροφορίες για τη δομή και τα χαρακτηριστικά του.\nΑπό τον Πυθαγόρα, που παρατήρησε τις μαθηματικές σχέσεις στις νότες, τον Ευκλείδη και τη γεωμετρία, αλλά και από πλήθος ακόμη σπουδαίων μαθηματικών στο πέρασμα των αιώνων – που ίσως μπουν σε ένα δεύτερο αφιέρωμα – έως τον Fourier, που ανέλυσε τη δομή τους, υπάρχει μια διαχρονική σύνδεση μεταξύ μαθηματικών και μουσικής. Κάπως αρκετά σύντομα, λοιπόν, βλέπουμε πως η μουσική και τα μαθηματικά δεν είναι δύο ξεχωριστές έννοιες. Αντ\u0026rsquo; αυτού, η μία είναι η γλώσσα της άλλης.\nΟι αριθμοί δημιουργούν τις νότες, και οι νότες γίνονται μουσική.\nΚαι όπως δήλωσε και ο Edouard Herriot: «Η μουσική είναι μαθηματικά με ήχο, τα μαθηματικά είναι βουβή μουσική.»\n🔗 Παραπομπές [1] https://www.math.drexel.edu/~dp399/textbooks/mathmusic/pythagorus.html [2] https://en.wikipedia.org/wiki/Pythagorean_tuning [3] https://music.stackexchange.com/questions/115799/ [4] https://plus.maths.org/content/music-and-euclids-algorithm [5] https://scholarship.claremont.edu/cgi/viewcontent.cgi?article=1142\u0026amp;context=jhm [6] https://www.uwlax.edu/globalassets/offices-services/urc/jur-online/pdf/2011/hammond.mth.pdf [7] https://phys.libretexts.org/Bookshelves/Waves_and_Acoustics/Book\n"
  },{
    "title": "Τι είναι το Deepseek;",
    "url": "http://stemerot.com/posts/technology/ai/llms-deepseek/",
    "summary": "Τα LLMs είναι μοντέλα τεχνητής νοημοσύνης. Είναι, όμως, επικίνδυνα;",
    "description": "Τα LLMs είναι μοντέλα τεχνητής νοημοσύνης. Είναι, όμως, επικίνδυνα;",
    "category": "posts",
    "content": "Some title Some content\n🔗 Παραπομπές "
  },{
    "title": "Μη επανδρωμένα οχήματα",
    "url": "http://stemerot.com/posts/engineering/drones/",
    "summary": "Ποιες είναι οι διάφορες κατηγορίες drones και μπορούν να χρησιμοποιηθούν για κάτι πέρα από τη λήψη βίντεο;",
    "description": "Ποιες είναι οι διάφορες κατηγορίες drones και μπορούν να χρησιμοποιηθούν για κάτι πέρα από τη λήψη βίντεο;",
    "category": "posts",
    "content": "\n🔗 Παραπομπές [1] Christos Spyridakis, \u0026ldquo;Design and implementation of a low cost embedded system for localization of drones flying in swarms\u0026rdquo;, Diploma Work, School of Electrical and Computer Engineering, Technical University of Crete, Chania, Greece, 2022 https://doi.org/10.26233/heallink.tuc.91531\n"
  },{
    "title": "Μήπως όλοι σκεφτόμαστε με χαζό τρόπο;",
    "url": "http://stemerot.com/posts/psychology/stupid-people/",
    "summary": "Είναι ένα άτομο με υψηλό IQ έξυπνο σε όλους τους τομείς της ζωής του;",
    "description": "Είναι ένα άτομο με υψηλό IQ έξυπνο σε όλους τους τομείς της ζωής του;",
    "category": "posts",
    "content": ""
  },{
    "title": "Η μεγάλη μάχη των λειτουργικών συστημάτων",
    "url": "http://stemerot.com/posts/technology/os/pc-vs-mac-vs-linux/",
    "summary": "Ποιο λειτουργικό είναι καλύτερο να χρησιμοποιείς;",
    "description": "Ποιο λειτουργικό είναι καλύτερο να χρησιμοποιείς;",
    "category": "posts",
    "content": "Σήμερα, λίγο πολύ, οι υπολογιστές έχουν μπει στη ζωή μας για τα καλά! Είτε μιλάμε για AI/ML, Crypto Mining, Gaming, είτε για πιο καθημερινά ζητήματα, κατά πάσα πιθανότητα θα δεις μία οθόνη και πίσω από αυτήν ένα ψηφιακό σύστημα που την ελέγχει. Συχνά, με όμορφα γραφικά και κινούμενα στοιχεία να μας τραβούν την προσοχή, πώς όμως λειτουργεί όλο αυτό;\nΚάποιος μηχανισμός θα πρέπει να υπάρχει ώστε να τα ελέγχει όλα αυτά, έτσι δεν είναι; Μάλλον ναι… Και αυτό συχνά είναι ένα λειτουργικό σύστημα.\nΔεν είναι πολλά χρόνια πριν που οι χρήστες υπολογιστών λειτουργούσαν αυτά τα συστήματα εξ\u0026rsquo; ολοκλήρου από τερματικά.\nΤο τερματικό είναι ένα πρόγραμμα, χωρίς γραφικά, όπου οι χρήστες δίνουν εντολές προς εκτέλεση. Κάποιοι, βέβαια, ακόμα και σήμερα, κάνουν μεγάλη χρήση των τερματικών, αλλά αυτό είναι ίσως θέμα συζήτησης για ένα άλλο άρθρο. Βέβαια, το τερματικό είναι ένα μέρος του λειτουργικού συστήματος και όχι όλο εξ\u0026rsquo; ολοκλήρου.\nΣτη δεκαετία του \u0026lsquo;70 – λιγότερο από 60 χρόνια πριν – εμφανίστηκαν τα πρώτα Unix λειτουργικά συστήματα, προάγγελοι της φιλοσοφίας που χρησιμοποιούμε ακόμα και σήμερα σε σύγχρονα λειτουργικά συστήματα.\nΑρχικά, όλα γίνονταν μέσω μίας μαύρης οθόνης και του τερματικού, όπου ο χειριστής έγραφε εντολές και το σύστημα λειτουργούσε.\nΜία δεκαετία αργότερα, άρχισαν να εμφανίζονται και τα πρώτα λειτουργικά συστήματα με γραφικά.\nΤο 1991, ο Linus Torvalds, ιδρυτής του Linux, έδωσε στο ευρύ κοινό την πρώτη έκδοση του Linux, μέσω του εξής ιστορικού μηνύματος:\nHello everybody out there using minix - I’m doing a (free) operating system (just a hobby, won’t be big and professional like gnu) for 386(486) AT clones. This has been brewing since april, and is starting to get ready. I’d like any feedback on things people like/dislike in minix, as my OS resembles it somewhat (same physical layout of the file-system (due to practical reasons) among other things). I’ve currently ported bash(1.08) and gcc(1.40), and things seem to work. This implies that I’ll get something practical within a few months, and I’d like to know what features most people would want. Any suggestions are welcome, but I won’t promise I’ll implement them :-) - Linus PS. Yes — it’s free of any minix code, and it has a multi-threaded fs. It is NOT protable (uses 386 task switching etc), and it probably never will support anything other than AT-harddisks, as that’s all I have :-(. Λίγα χρόνια αργότερα, τον Νοέμβριο του 1985, η Microsoft κυκλοφόρησε το Windows 1.0, την πρώτη εκδοχή των Windows, η οποία έτρεχε πάνω στο MS-DOS.\nΕνώ φυσικά, δεν άργησε να εμφανιστεί και το 2001 η πρώτη εκδοχή του macOS, η οποία βασίστηκε σε τεχνικές σχετικές με το Unix και ήταν η σύγχρονη εκδοχή του Macintosh που είχε εμφανιστεί το 1984.\nΝοσταλγία για κάποιους λίγους που θα διαβάσουν αυτό το άρθρο\u0026hellip;\nΕσύ; Θυμάσαι τον πρώτο σου υπολογιστή; Τι λειτουργικό χρησιμοποιούσε;\nΒασικά, μισό λεπτό\u0026hellip;\nΌταν ξεκίνησες να χρησιμοποιείς υπολογιστή, σου είπε ποτέ κανείς ποια είναι η δουλειά ενός λειτουργικού συστήματος και ποιο έχεις εσύ; Ή απλά έμαθες να χρησιμοποιείς το κομπιούτερ, όπως θα έλεγε και ο γνωστός θείος που όλοι είχαμε, και το χρησιμοποιείς από τότε χωρίς να μάθεις ποτέ αυτές τις πληροφορίες;\nΤι είναι ένα λειτουργικό σύστημα;\nΟ ορισμός που υπάρχει στην Wikipedia – αν και, όπως αναφέρει και εκεί, είναι δύσκολο να περιγραφεί πλήρως – είναι ο εξής:\n\u0026ldquo;Λειτουργικό θεωρείται ένα πρόγραμμα που χειρίζεται το hardware ενός υπολογιστή και παρέχει στους διάφορους χρήστες του - πόρους του συστήματος. Με λίγα λόγια, παρέχει στα υπόλοιπα προγράμματα υπηρεσίες για να λειτουργούν. Ένα αδιάλειπτο πρόγραμμα που περιλαμβάνεται στο λειτουργικό, έχει τα πλήρη δικαιώματα σε αυτό και σκοπός του είναι η διαχείριση μεγάλου μέρους των ευθυνών του συστήματος, είναι ο πυρήνας (kernel).\u0026rdquo;\n%%{init: {\u0026#39;theme\u0026#39;:\u0026#39;neutral\u0026#39;}}%% graph TB User[Χρήστες] \u0026lt;--\u0026gt; Application Application[Εφαρμογές] \u0026lt;--\u0026gt; os os[Λειτουργικό Σύστημα] \u0026lt;--\u0026gt; Hardware Ανάλογα με τα χαρακτηριστικά ενός λειτουργικού, αυτό μπορεί να κατηγοριοποιηθεί σε διάφορες κατηγορίες και να χρησιμοποιείται για συγκεκριμένες χρήσεις.\nΠάμε όμως πάλι στο σήμερα\u0026hellip;;\nΣήμερα τα πράγματα μάλλον είναι πολύ απλά\u0026hellip;\nΘέλεις να παίζεις Fortnite, να είσαι στο Discord με τα παιδιά και να streamάρεις; Τότε μάλλον θα χρησιμοποιείς Windows, ακόμα και όταν κοιμάσαι.\nΘέλεις να κάνεις video editing και να είσαι digital nomad; Τότε σίγουρα το macOS είναι για εσένα.\nΚαι τέλος, θέλεις να γίνεις ο επόμενος hacker που θα γράψει την ιστορία; Φυσικά, θα έχεις στον υπολογιστή σου τα Ubuntu 24.04 και θα τρέχεις από το GitHub τον πρώτο κώδικα που βρήκες να σχετίζεται με RAT.\nΉ μήπως και όχι\u0026hellip;\nΜήπως τα πράγματα τελικά δεν είναι τόσο στερεοτυπικά;\nΜπορεί κάποιος να παίξει παιχνίδια σε Linux; Μπορεί ένας CEO, αντί για Mac, να έχει ένα Windows laptop; Και είναι τα Windows το λειτουργικό για να μάθεις σε βάθος προγραμματισμό;\nΗ απάντηση ούτε ήταν, ούτε θα είναι ποτέ απλή\u0026hellip;\nΤο λειτουργικό ενός υπολογιστή δεν είναι τίποτα άλλο παρά ένα εργαλείο. Ένα εργαλείο που, ανάλογα με τη χρήση που θέλουμε να κάνουμε, θα πρέπει να επιλέξουμε το πλέον κατάλληλο και, ίσως, να το χρησιμοποιήσουμε και με τον πλέον βέλτιστο τρόπο.\nΠροσωπικά, όταν ξεκίνησα στις αρχές του 21ου αιώνα το ταξίδι μου στον κόσμο των υπολογιστών, η πρώτη μου επαφή ήταν, όπως νομίζω με ένα μεγάλο μέρος ανθρώπων, με ένα Windows XP μηχάνημα. Στη συνέχεια, Vista, Windows 7. Έπειτα, από το 2014 και μέχρι σήμερα, διάφορες διανομές Linux (Ubuntu, Debian, Fedora, κλπ). Ενώ τα τελευταία χρόνια χρησιμοποιώ και Mac.\nΓιατί όμως να αναφερθούν όλα αυτά και ποιόν μπορεί να ενδιαφέρει\u0026hellip;\nΤα άρθρα, μέχρι πρότινως, γιατί τα LLMs σύντομα ίσως αλλάξουν την εξέλιξη των πραγμάτων (διάβασε αυτό το άρθρο για να δεις τι είναι τα LLMs όπως το deepseek) γράφονταν από ανθρώπινο δυναμικό, πράγμα που σημαίνει ότι οι προσωπικές εμπειρίες και το υπόβαθρό μας μπορούν να επηρεάσουν το περιεχόμενο ενός άρθρου. Παρόμοια, είναι ταυτόχρονα σημαντικό, να έχουμε εμπειρία πάνω στα θέματα που συζητούνται σε ένα άρθρο.\n🔗 Παραπομπές [1] https://en.wikipedia.org/wiki/Operating_system\n[2] https://en.wikipedia.org/wiki/Kernel_(operating_system)\n"
  },{
    "title": "Ασφάλεια στην εκτέλεση προγραμμάτων",
    "url": "http://stemerot.com/posts/engineering/security/tee/",
    "summary": "Πώς μπορούν οι εφαρμογές να εκτελούνται με ασφάλεια στις συσκευές, ακόμη και αν αυτές έχουν παραβιαστεί;",
    "description": "Πώς μπορούν οι εφαρμογές να εκτελούνται με ασφάλεια στις συσκευές, ακόμη και αν αυτές έχουν παραβιαστεί;",
    "category": "posts",
    "content": "Some title Some content\n🔗 Παραπομπές [1] C. Spyridakis, A. Aktypi, T. Kyriakakis and S. Ioannidis, \u0026ldquo;SecureExecutor: An Automated Way to Leverage SCONE to Enhance Application Security,\u0026rdquo; 2024 IEEE International Conference on Cyber Security and Resilience (CSR), London, United Kingdom, 2024, pp. 827-832, doi: 10.1109/CSR61664.2024.10679349. keywords: {Linux;Containers;Software;Silicon;Libraries;Complexity theory;Security;Security;TEE;Intel SGX;SCONE},\n"
  },{
    "title": "Χρήση κάμερας για τον υπολογισμό της θέσης",
    "url": "http://stemerot.com/posts/engineering/localization/camera-pose-estimation/",
    "summary": "Πώς μπορούμε, με μία κάμερα, να εκτιμήσουμε τη θέση μας στον χώρο;",
    "description": "Πώς μπορούμε, με μία κάμερα, να εκτιμήσουμε τη θέση μας στον χώρο;",
    "category": "posts",
    "content": "🔗 Παραπομπές [1] Christos Spyridakis, \u0026ldquo;Design and implementation of a low cost embedded system for localization of drones flying in swarms\u0026rdquo;, Diploma Work, School of Electrical and Computer Engineering, Technical University of Crete, Chania, Greece, 2022 https://doi.org/10.26233/heallink.tuc.91531\n"
  },{
    "title": "Αλγόριθμοι υπολογισμού θέσης αντικειμένων",
    "url": "http://stemerot.com/posts/engineering/localization/localization-algorithms/",
    "summary": "Λεπτομέρειες των αλγορίθμων που χρησιμοποιούμε για τον υπολογισμό της θέσης ενός αντικειμένου στον 3D χώρο.",
    "description": "Λεπτομέρειες των αλγορίθμων που χρησιμοποιούμε για τον υπολογισμό της θέσης ενός αντικειμένου στον 3D χώρο.",
    "category": "posts",
    "content": "🔗 Παραπομπές [1] Christos Spyridakis, \u0026ldquo;Design and implementation of a low cost embedded system for localization of drones flying in swarms\u0026rdquo;, Diploma Work, School of Electrical and Computer Engineering, Technical University of Crete, Chania, Greece, 2022 https://doi.org/10.26233/heallink.tuc.91531\n"
  },{
    "title": "Τεχνικές υπολογισμού της θέσης αντικειμένων",
    "url": "http://stemerot.com/posts/engineering/localization/position-computation/",
    "summary": "Ποια είναι τα μαθηματικά πίσω από τον υπολογισμό της θέσης αντικειμένων, δηλαδή τεχνικών όπως αυτές που χρησιμοποιεί το GPS;",
    "description": "Ποια είναι τα μαθηματικά πίσω από τον υπολογισμό της θέσης αντικειμένων, δηλαδή τεχνικών όπως αυτές που χρησιμοποιεί το GPS;",
    "category": "posts",
    "content": "Some title Some content\n🔗 Παραπομπές [1] Christos Spyridakis, \u0026ldquo;Design and implementation of a low cost embedded system for localization of drones flying in swarms\u0026rdquo;, Diploma Work, School of Electrical and Computer Engineering, Technical University of Crete, Chania, Greece, 2022 https://doi.org/10.26233/heallink.tuc.91531\n"
  },{
    "title": "Εκτίμηση απόστασης/γωνίας μεταξύ αντικειμένων",
    "url": "http://stemerot.com/posts/engineering/localization/distance-angle-estimation/",
    "summary": "Πώς μπορούμε να χρησιμοποιήσουμε ηλεκτρομαγνητικά ή ακουστικά σήματα για να εκτιμήσουμε την απόσταση/γωνία μεταξύ δύο αντικειμένων;",
    "description": "Πώς μπορούμε να χρησιμοποιήσουμε ηλεκτρομαγνητικά ή ακουστικά σήματα για να εκτιμήσουμε την απόσταση/γωνία μεταξύ δύο αντικειμένων;",
    "category": "posts",
    "content": "Σε προηγούμενο άρθρο γεννήθηκε η απορία για το πώς στο καλό μπορεί να δουλεύει το GPS\u0026hellip; Αν έχεις απορία σε ποιο άρθρο έγινε η εισαγωγή, διάβασε αυτό εδώ και θα καταλάβεις 😉.\nΈνα από τα σημαντικότερα μέρη ενός συστήματος εντοπισμού θέσης είναι ο υπολογισμός αποστάσεων και γωνιών. Γνωρίζοντας τέτοιου είδους πληροφορίες, μπορούν να χρησιμοποιηθούν έξυπνες μαθηματικές τεχνικές για να βρούμε τη θέση αντικειμένων στον χώρο και τελικά να βάλουμε στο νέο next-gen phone ένα ultra ακριβές GPS\u0026hellip; Πώς μπορεί να γίνει εφικτό, μπορείς να βρεις εδώ.\nΣε αυτό το άρθρο θα μιλήσουμε για τεχνικές που αφορούν ακουστικά και ηλεκτρομαγνητικά κύματα. Όταν αναφερόμαστε σε τέτοιες τεχνικές, κατά βάση, εννοούμε μεθοδολογίες που βασίζονται στην ενέργεια, σε αντίθεση με τις οπτικές τεχνικές. Αν σας ενδιαφέρει ο οπτικός τρόπος υπολογισμού της θέσης, με χρήση κάμερας, μπορείτε να διαβάσετε το εξής άρθρο.\nA. Εκτίμηση Απόστασης Το πρώτο που θα μας απασχολήσει είναι, σε ένα σύστημα με 2 κόμβους, n1 και n2, το να μετρήσουμε την απόσταση μεταξύ τους. Αν δεν είναι ξεκάθαρο γιατί αυτό είναι σημαντικό, μην αγχώνεσαι.\n%%{init: {\u0026#39;theme\u0026#39;:\u0026#39;neutral\u0026#39;}}%% graph LR n1((\u0026#34;n1\u0026#34;)) \u0026lt;----\u0026gt; n2((\u0026#34;n2\u0026#34;)) Believe in the process. Απλά μείνε μαζί μου, και όσο συνεχίζουμε στο άρθρο ελπίζω ότι θα γίνει ξεκάθαρο.\nΑ1. Received Signal Strength Ξεκινώντας, θα αναφερθούμε σε μια τεχνική που ονομάζεται Received Signal Strength Indicator (RSSI), η οποία χρησιμοποιείται συχνά στα Radio Frequencies (RF) λόγω της απλότητάς της. Εκμεταλλεύεται το γεγονός ότι η λαμβανόμενη ισχύς ενός σήματος εξαρτάται από την απόσταση που βρίσκεται ο δέκτης από τον πομπό.\nΣυγκεκριμένα, η μείωση της ισχύος ενός σήματος καθώς αυτό διαδίδεται στον χώρο ονομάζεται path loss ή path attenuation.\nΣτον ελεύθερο χώρο, η λαμβανόμενη ισχύς \\(P_r(d)\\) που ανιχνεύεται από τον δέκτη μπορεί να περιγραφεί από το μοντέλο του Free Space Path Loss (FSPL), το οποίο προκύπτει μέσω της εξίσωσης μετάδοσης του Friis: $$ P_r(d)=\\frac{P_tG_tG_r\\lambda^2}{(4\\pi)^2d^2} $$\nΌπου \\(P_t\\) είναι η ισχύς που στέλνει ο πομπός, \\(G_t\\) είναι το gain της κεραίας του πομπού, \\(G_r\\) το gain της κεραίας του δέκτη, λ το μήκος κύματος του σήματος που μεταδίδουμε και d η απόσταση του πομπού από τον δέκτη. Αν θεωρήσουμε ότι τα \\(G_t\\), \\(G_r\\)​ και λ είναι μη μεταβλητές τιμές, επειδή είναι χαρακτηριστικά του hardware που θα χρησιμοποιήσουμε – με \\(C_f = \\frac{G_tG_r\\lambda^2}{(4\\pi)^2}\\) ​– τότε μπορούμε να καταλήξουμε στην παρακάτω σχέση: $$ P_r(d)=C_f\\frac{P_t}{d^2} $$\nΤι μας λέει τώρα αυτό; Ωραία τα μαθηματικά, αλλά δεν γίνεται να έχουμε τελειώσει και Πανεπιστήμιο για να τα καταλάβουμε όλα\u0026hellip;\nΠρακτικά\u0026hellip; Κράτα ένα πράγμα! Αυτό που μπορούμε να δούμε από την παραπάνω σχέση είναι ότι, ιδανικά, στον ελεύθερο χώρο, σε μετάδοση Line of Sight (LoS) – δηλαδή, όταν ο πομπός βλέπει τον δέκτη χωρίς να υπάρχουν ενδιάμεσα εμπόδια, η ισχύς του σήματος που λαμβάνει ο δέκτης εξαρτάται από το αντίστροφο του τετραγώνου της απόστασης μεταξύ των δύο nodes.\nΗ τελευταία σχέση που μόλις δώσαμε συχνά αναφέρεται σε watt, όμως, όταν αναφερόμαστε στην ισχύ μετάδοσης, πολύ συχνά μας βολεύει να την εκφράζουμε σε dBm. Ο τρόπος για να μετατρέψουμε watt σε dBm και αντίστροφα μπορεί να γίνει με τις παρακάτω σχέσεις.\n$$ P[dBm]= 10\\cdot log_{10}\\left(\\frac{P[mW]}{1[mW]}\\right) $$ $$ \\quad \\quad P[mW] = 10^\\frac{(P[dBm])}{10} $$\nΩραία\u0026hellip; Και τώρα που έχουμε πει όλα αυτά, ας δούμε λίγο οπτικά τι σημαίνει η πρόταση: \u0026ldquo;η ισχύς του σήματος που λαμβάνει ο δέκτης εξαρτάται από το αντίστροφο του τετραγώνου της απόστασης μεταξύ των δύο nodes\u0026rdquo;. Ας αναπαραστήσουμε την σχέση που αναφέραμε νωρίτερα, η οποία συνδέει την απόσταση του πομπού από τον δέκτη με τη λαμβανόμενη ισχύ σε dBm.\nΙδανική εξάρτηση του RSSI με βάση την απόσταση (URL) Αν λοιπόν, μετράμε την ισχύ με την οποία λαμβάνουμε ένα σήμα, μπορούμε να είμαστε σε θέση να υπολογίσουμε την απόσταση που βρίσκεται ο πομπός από εμάς. Αυτή η μέθοδος παρόλο που είναι αρκετά δημοφιλής και οικονομική για τον υπολογισμό της απόστασης - λόγω του ότι δεν απαιτεί επιπλέον αισθητήρες - σε πραγματικές συνθήκες αντιμετωπίζει αρκετά προβλήματα, καθώς οι μετρήσεις μπορούν να επηρεαστούν από θόρυβο, ανακλάσεις του σήματος, διαθλάσεις, δυναμικά περιβάλλοντα ή εμπόδια σε αυτά, Non-Line of Sight (NLoS) μετάδοση, ή ακόμα και errors στο hardware. Σε ένα βαθμό μπορεί να βελτιωθεί η απόδοση με στατικό ή δυναμικό calibration του συστήματος, όμως μέχρι τώρα δεν χρησιμοποιείται για εκτίμηση απόστασης σε εφαρμογές όπου nodes έχουν μεγάλη απόσταση μεταξύ τους ή μας ενδιαφέρει να έχουμε μεγάλη ακρίβεια προσέγγισης της απόστασης\nΑ2. Propagation Time Σε αυτήν την κατηγορία εκτίμησης απόστασης μεταξύ nodes - η οποία βασίζεται σε χρονικές μετρήσεις της διάδοσης του σήματος, Time of Flight (ToF) - κατά κύριο λόγο χρησιμοποιούνται δύο βασικές τεχνικές, η Time of Arrival (ToA) και η Time Difference of Arrival (TDoA).\nΑ2.1 Time of Arrival Aπό την κινηματική γνωρίζουμε την παρακάτω σχέση:\n$$ V=\\frac{\\mathrm{d}s}{\\mathrm{d}t} $$\nΗ οποία συσχετίζει την ταχύτητα κίνησης ενός σώματος V ως το πηλίκο της μεταβολής της θέσης ds - που έκανε το σώμα - προς τον χρόνο dt που χρειάστηκε για να πραγματοποιηθεί η μεταβολή. Αξιοποιώντας αυτή την σχέση ως αρχή, μπορούμε να καταλήξουμε στην επόμενη σχέση ώστε να εκτιμήσουμε την απόσταση d που βρίσκονται δύο nodes μεταξύ τους, αν ένα κύμα κινείται με ταχύτητα s και χρειάστηκε χρόνο t για να μεταδοθεί από το ένα node στο άλλο.\n$$ d=s(t_b-t_a) $$\nΣτο (a) απεικονίζεται σχηματικά αυτή η ιδέα, όπου \\(t=t_b-t_a\\) με \\(t_b\\) η χρονική στιγμή που φτάνει το κύμα στο receiver και \\(t_a\\) η χρονική στιγμή η οποία ξεκινάει από τον transmitter. Σε περίπτωση που μιλάμε για RF κύματα και μετάδοση στο κενό, η ταχύτητα μετάδοσης του κύματος είναι ίση με την ταχύτητα μετάδοσης του φωτός \\(c_o\\), το οποίο σε \\(0.1μs\\) διανύει περίπου \\(30m\\). (a) ToA: One-way Κατάλαβες τι γίνεται εδώ\u0026hellip;; Μετρώντας τον χρόνο που χρειάζεται ένα σήμα για να μεταδοθεί μεταξύ δύο σημείων, μπορούμε τελικά να υπολογίσουμε την απόσταση τους.\nΜε βάση αυτό, μπορούμε εύκολα να καταλάβουμε ότι για να έχουμε ακριβή αποτελέσματα είναι αρκετά σημαντικό τα clocks των δύο nodes να είναι απόλυτα συγχρονισμένα για να μην έχουμε error απόκλισης, πράγμα που απαιτεί να κάνουμε το συνολικό σύστημα αρκετά πιο πολύπλοκο σχεδιαστικά ώστε η απόκλιση μας να είναι σε ανεκτά σημεία για την εφαρμογή.\nΜπορούμε να το παρακάμψουμε αυτό, με το να γίνει η μέτρηση σε Round-Trip Time (RTT), βλ. (b).\n(b) ToA: Roundtrip Σε αυτήν την περίπτωση το ένα node στέλνει ένα σήμα, και μόλις το λάβει ένα γειτονικό node, απαντάει πίσω στο πρώτο. Με αυτόν τον τρόπο η μέτρηση του χρόνου εκκίνησης \\(t_a\\) και άφιξης \\(t_b\\) του σήματος γίνονται στο ίδιο node - άρα δεν χρειάζεται συγχρονισμός, και η πραγματική απόσταση είναι η μισή από αυτή που θα υπολογιστεί. Ο κύριος παράγοντας σφάλματος σε αυτή την μέθοδο, είναι ο υπολογισμός του χρόνου που χρειάστηκε το δεύτερο node για να διαχειριστεί το σήμα που έλαβε και να απαντήσει. Αυτό το internal delay \\(t_{in}\\) μπορεί να είναι είτε γνωστό από ένα a priori calibration, είτε μπορεί να μετριέται και να στέλνεται μαζί με το σήμα απάντησης - ώστε να αφαιρείται από τον χρόνο μετάδοσης του κύματος. Με αυτά τα δεδομένα, η παρακάτω σχέση μπορεί να περιγράφει τον τρόπο υπολογισμού της απόστασης d μεταξύ των δύο nodes ακολουθώντας αυτή την μεθοδολογία:\n$$ d=\\frac{s(t_b-t_a-t_{in})}{2} $$\nΑ2.2 Time Difference of Arrival Όσον αφορά την τεχνική TDoA, και σε αυτήν την περίπτωση υπάρχουν δύο παραλλαγές της, όπου και οι δύο είναι βασισμένες στην αρχή το ότι δεν μας ενδιαφέρει η χρονική στιγμή που ξεκίνησε η αποστολή ενός σήματος, αλλά μόνο η χρονική στιγμή που το λάβαμε.\nΗ πρώτη περίπτωση σχετίζεται με single signal και multiple receivers και παρουσιάζεται στο (c).\n(c) TDoA: Single signal - multiple receivers Χρησιμοποιείται συνήθως στα cellular networks και απαιτεί την ύπαρξη τουλάχιστον 4 beacons για την απόκτηση πληροφοριών τοποθεσίας ενός free node στον τρισδιάστατο χώρο. Υπολογίζει τη χρονική διαφορά με την οποία έφτασε το σήμα που έστειλε το free node σε κάθε beacon για την εκτίμηση της θέσης του free node από το καθένα από αυτά. Σημαντικό σε αυτήν την περίπτωση είναι, και πάλι, να είναι απόλυτα συγχρονισμένοι οι receivers, αλλά επειδή συνήθως σε τέτοιες εφαρμογές πρόκειται για επίγειες συσκευές με ενσύρματη διασύνδεση, αυτό είναι πιο εύκολο. Βασίζεται στις ιδιότητες των υπερβολικών καμπυλών και στο γεγονός ότι, με δεδομένη μια συγκεκριμένη χρονική διαφορά του σήματος, το free node θα πρέπει να βρίσκεται κάπου πάνω σε μια υπερβολική καμπύλη.\nΠαρακάτω παρατίθενται παραδείγματα για διαφορετικά Δt (χρονική διαφορά με την οποία λαμβάνουμε σήματα).\nTDoA: Δt = 0 $$ \\Delta t = a-a = 0 $$ $$ \\Delta t = b-b = 0 $$ $$ \\Delta t = c-c = 0 $$\nTDoA: Δt ≠ 0 $$ \\Delta t = x-a $$ $$ \\Delta t = y-b $$ $$ \\Delta t = z-c $$\nΗ δεύτερη εκδοχή της χρήσης TDoA - η οποία είναι πιο συχνή στα Wireless Sensor Networks (WSN), χρησιμοποιεί multiple signals με single receiver.\nΗ συγκεκριμένη μέθοδος είναι διαισθητικά παρόμοια, με αυτό που θα κάναμε για να εκτιμήσουμε την απόσταση μίας αστραπής από εμάς, μετρώντας το χρονικό διάστημα μέχρι να ακούσουμε την βροντή.\n(d) TDoA: Multiple signals - single receiver Η αρχή λειτουργίας είναι ότι ο transmitter θα στείλει πολλαπλά, διαφορετικού είδους, σήματα και ο δέκτης θα μετρήσει τη χρονική διαφορά που τα έλαβε. Ως παράδειγμα, μπορεί το ένα σήμα να είναι σε RF και να κινείται με ταχύτητα \\(s_r=c_o\\)​ και το άλλο, ηχητικό, με ταχύτητα \\(s_s \\approx 343m/s\\) (για μετάδοση σε ξηρό αέρα υπό θερμοκρασία \\(20°C\\)). Αν \\(t_r\\) είναι η χρονική στιγμή που λαμβάνει το RF σήμα, \\(t_s\\) η χρονική στιγμή που λαμβάνει το ηχητικό και \\(t_d\\) το delay που μεσολάβησε από την αποστολή του ενός στο άλλο, τότε μπορούμε να υπολογίσουμε την απόσταση μεταξύ των κόμβων από την εξίσωση: $$ d=(s_r-s_s)(t_s-t_r-t_{d}) $$\nΘετικό σε αυτήν τη μέθοδο είναι ότι το error μπορεί να είναι της τάξης των μερικών εκατοστών, όμως αρχικά απαιτεί επιπλέον εξοπλισμό στο node – ώστε να μπορεί να στείλει και να λάβει πολλαπλά είδη σήματος – πράγμα που μπορεί να το καταστήσει αντιοικονομικό ή αρκετά μεγαλύτερο σε διαστάσεις από το επιθυμητό το ολικό σύστημα. Επιπλέον – και μάλιστα σημαντικότερο, η απόσταση που μπορεί να χρησιμοποιηθεί επηρεάζεται σε μεγάλο βαθμό από τα χαρακτηριστικά του δεύτερου σήματος. Ως παράδειγμα, τα ηχητικά σήματα δεν μπορούν να μεταφερθούν σε μεγάλες αποστάσεις, ενώ η ταχύτητά τους μπορεί να επηρεαστεί σημαντικά από περιβαλλοντολογικούς παράγοντες.\nB. Εκτίμηση Γωνίας Άλλη μία χρήσιμη μέτρηση η οποία μας ενδιαφέρει, είναι η εκτίμηση της γωνίας από την οποία λαμβάνουμε το σήμα ενός γειτονικού node σε σχέση με έναν άξονας αναφοράς. Ο άξονας αυτός μπορεί να είναι είτε κοινώς για όλα τα nodes (π.χ. ως προς το βόρειο γεωγραφικό πόλο), είτε μπορεί να είναι για το κάθε node ξεχωριστός, ως παράδειγμα με βάση τον προσανατολισμό του ίδιου του node ή με βάση την γωνία λήψης ενός επιπλέον σήματος. Την πληροφορία αυτή την βρίσκουμε στην βιβλιογραφία να ονομάζεται Angle of Arrival (AoA) ή Direction of Arrival (DoA).\n$$ s(t)=A\\sin(2\\pi ft + \\phi) $$\nΓνωρίζουμε ότι ένα σήμα καθορίζεται πλήρως από τρεις παραμέτρους, το πλάτος του A, την συχνότητα του f καθώς επίσης και από την φάση του \\(\\phi\\). Για τον υπολογισμό της γωνίας AoA μπορούν να χρησιμοποιηθούν τεχνικές με γνώμονα τα παραπάνω. Β1. Amplitude response Ο όρος Beamforming χρησιμοποιείται για να περιγράψει το pattern της ευαισθησίας του σήματος που στέλνει/λαμβάνει μία directional antenna. Το pattern αυτού του τύπου κεραίας, παρουσιάζεται σε αυτή την εικόνα.\nPattern ευαισθησίας της anisotropic κεραίας (URL) Μπορούμε λοιπόν να χρησιμοποιήσουμε αυτό το χαρακτηριστικό για τον υπολογισμό της AoA.\nΕάν χρησιμοποιούμε directional antenna στον receiver και μπορούμε είτε με μηχανικό είτε με ηλεκτρονικό τρόπο να στρέψουμε την κεραία σε διάφορες κατευθύνσεις, τότε μπορούμε μετρώντας το πλάτος του σήματος που λαμβάνουμε, να εκτιμήσουμε και την κατεύθυνση του - όπου ιδανικά βρίσκεται εκεί από όπου έχουμε την μέγιστη τιμή του amplitude του κύματος.\nΣημαντικές παράμετροι για την εκτίμηση της γωνίας σε αυτήν την περίπτωση, είναι επίσης η ευαισθησία του δέκτη καθώς και το width του beam της.\nΛανθασμένη εκτίμηση μπορεί να προκύψει, αν για κάποιο λόγο το πλάτος του σήματος που λαμβάνουμε δεν είναι σταθερό.\nΣε αυτή την περίπτωση, μία λύση είναι να χρησιμοποιήσουμε μία δεύτερη - μη κινούμενη - omnidirectional κεραία και να κανονικοποιήσουμε τις μετρήσεις της directional με βάση τις μετρήσεις της δεύτερης.\nΒ2. Phase response Άλλος τρόπος υπολογισμού του AoA είναι με την αξιοποίηση της πληροφορία για την φάση που έχουμε για ένα σήμα. Σε αυτήν την περίπτωση χρειαζόμαστε ή κεραίες αρκετά μεγαλύτερες από το μήκος κύματος του σήματος που στέλνουμε, ή antenna arrays.\nΓια τα κύματα γνωρίζουμε (μην ρωτάς πώς το γνωρίζουμε 😝 – δεν έχει σημασία να τα αναλύσουμε όλα, αλλά να δημιουργήσουμε την περιέργεια για περαιτέρω αναζήτηση) ότι η διαφορά φάσης \\(\\Delta \\phi\\) δύο σημείων που απέχουν μεταξύ τους \\(\\Delta \\chi\\) μπορεί να υπολογιστεί από την αυτή την σχέση: $$ \\Delta \\phi = 2\\pi\\frac{\\Delta \\chi}{\\lambda} = 2\\pi\\frac{\\Delta t}{T} $$\nΣυνεπώς, αν σχεδιάσουμε ένα antenna array, όπου η κάθε κεραία απέχει από την γειτονική της σε συγκεκριμένη απόσταση d και μετρώντας το phase difference του σήματος που λαμβάνουμε μεταξύ τους, τότε μπορούμε να υπολογίσουμε την γωνία πρόσληψης της ακτινοβολίας μέσω της σχέσης:\n$$ \\phi = \\frac{2\\pi}{\\lambda}d\\sin(\\theta) \\Rightarrow $$ $$ \\theta = \\sin^{-1}\\left(\\frac{\\lambda \\phi}{2\\pi d}\\right) (1) $$\nΠαράδειγμα αυτού βρίσκεται παρακάτω, όπου χρησιμοποιούμε omnidirectional κεραίες και o υπολογισμός της διαφοράς φάσης μπορεί να γίνει μέσω μετρήσεων TDoA.\n(a) Linear Two Antenna Array Δεν υπάρχουν όμως μόνο τα linear antenna arrays, μπορούμε να τα σχεδιάσουμε σε διάφορες διατάξεις, παράδειγμα μίας εξ\u0026rsquo; αυτών βρίσκετα σε αυτή την εικόνα:\n(b) Circular Antenna Array (URL) Η μέθοδος με την αξιοποίηση της σχέσης (1) λειτουργεί αρκετά καλά όταν έχουμε υψηλό Signal to Noise Ratio (SNR), αλλά μπορεί να έχει λανθασμένα αποτελέσματα όταν έχουμε διασυμβολικές παρεμβολές ή multipath signals.\nΕπειδή στην πράξη εμφανίζονται και τα δύο, υπάρχει αρκετά μεγάλο επιστημονικό ενδιαφέρον να αντιμετωπιστεί αυτός ο περιορισμός. Αρκετές τεχνικές έχουν προταθεί οι οποίες στρέφονται γύρω από την λογική του Maximum Likelihood (ML) για τον υπολογισμό τελικά της γωνίας.\nΣτο συγκεκριμένο άρθρο πήραμε μια πρώτη γεύση διάφορων τεχνικών που υπάρχουν ήδη, οι οποίες χρησιμοποιούν την ενέργεια για τον υπολογισμό απόστασης/γωνίας μεταξύ δύο σημείων.\nΤο ερώτημα, όμως, παραμένει\u0026hellip;\nΠώς μπορούμε να υπολογίσουμε την θέση αντικειμένων στο χώρο;\nΈστω ότι γνωρίζουμε διάφορες αποστάσεις και γωνίες, μπορούν τέτοιες πληροφορίες να συνδυαστούν για να επιτύχουμε εκτίμηση της θέσης μας στον τρισδιάστατο χώρο;\nΦυσικά και μπορούμε!\nΣε αυτό το άρθρο βλέπουμε πώς είναι εφικτό να γίνει αυτό.\n🔗 Παραπομπές [1] Christos Spyridakis, \u0026ldquo;Design and implementation of a low cost embedded system for localization of drones flying in swarms\u0026rdquo;, Diploma Work, School of Electrical and Computer Engineering, Technical University of Crete, Chania, Greece, 2022 https://doi.org/10.26233/heallink.tuc.91531\n* Όλες οι παραπομπές υπάρχουν αναλυτικά στο παραπάνο Thesis.\n"
  },{
    "title": "Μα καλά, πώς δουλεύει το GPS;",
    "url": "http://stemerot.com/posts/engineering/localization/localization-system/",
    "summary": "Καθημερινά χρησιμοποιούμε εφαρμογές όπως το Gmaps για να μετακινηθούμε από το ένα σημείο στο άλλο. Πώς, όμως, λειτουργεί αυτό;",
    "description": "Καθημερινά χρησιμοποιούμε εφαρμογές όπως το Gmaps για να μετακινηθούμε από το ένα σημείο στο άλλο. Πώς, όμως, λειτουργεί αυτό;",
    "category": "posts",
    "content": "Είσαι στο κέντρο της πόλης σου, είναι μεσημέρι και σε παίρνει τηλέφωνο το φιλαράκι σου. Σου λέει να πας να την/τον συνατήσεις σε ένα μαγαζί που δεν ξέρεις καν ότι υπάρχει.. Τι κάνεις;\nΣιγά την απορία\u0026hellip; Βγάζεις το κινητό, μπαίνεις στο Google maps ή το Apple maps, γράφεις το όνομα του μαγαζιού και σε 5 λεπτά είσαι εκεί!\nΑλήθεια όμως\u0026hellip; Πώς ξέρει το κινητό σου που βρίσκεται το μαγαζί..; Πώς ξέρει καν που βρίσκεσαι εσύ; Επίσης, πώς ξέρει από όλους αυτούς τους δρόμους που υπάρχουν ποιόν να ακολουθήσει;\nΤο πιο πιθανό είναι να μην τα είχες σκεφτεί όλα αυτά μέχρι τώρα.. Ή ακόμα και αν τα είχες σκεφτεί, μάλλον η πιο προφανής απάντηση που είχες δώσει είναι, ότι με κάποιο μαγικό τρόπο κάπως απλά δουλεύουν..\nΓια να είμαστε όμως ειλικρινής, δεν είναι έτσι\u0026hellip; Οι παραπάνω ερωτήσεις, αποτελούν μέρος προβλημάτων, που μαθηματικοί, μηχανικοί και άλλοι επιστήμονες προσπαθούν να λύσουν για χρόνια. Και εμείς θα δούμε την βασική ιδέα για το πως προσπαθούν να το καταφέρουν αυτό.\nΠρόβλημα 1 🔗 Παραπομπές [1] Christos Spyridakis, \u0026ldquo;Design and implementation of a low cost embedded system for localization of drones flying in swarms\u0026rdquo;, Diploma Work, School of Electrical and Computer Engineering, Technical University of Crete, Chania, Greece, 2022 https://doi.org/10.26233/heallink.tuc.91531\n"
  }]
